# Cvičení z Programování 2 (pátek 10:40 v N11)

Cvičení navazuje na Programování 1 z minulého semestru.

## Podmínky zápočtu

- Aktivní účast na cvičení.
- Nejméně **70%** bodů z domácích cvičení.
- **Zápočtový test** - Podobně jako v zimním semestru bude třeba naprogramovat funkční řešení zadané úlohy za 90 min.
Během testu bude možné používat libovolné poznámky, slajdy, dokumentaci jazyka atd.
První bude na posledním cvičení, další termíny budou během zkouškového období dle potřeby.
- **Zápočtový program** - Rozumně složitý program v jazyce C#.
  * Zadání zápočtového programu musí být schválené do **1.5.** (2 studenti nebudou mít stejné zadání) a pak
    na něm začnete pracovat.
  * Odevzdání programu bude do **1.9.** (ale ideálně dříve) s tím, že program Vám projdu, okomentuju
    a poté se domluvíme na předvedení (ideálně v online formě).
  * Součástí bude uživatelská a programátorská dokumentace.

  Inspirovat se můžete zde (ne všechny příklady jsou ale dostatečně obtížné, někdy lze obtížnost upravit přidáním pěkného GUI):
  [Martin Mareš](http://mj.ucw.cz/vyuka/zap/),
  [Michal Žemlička](http://www.ms.mff.cuni.cz/~zemlicka/vyuka/NMIN101/namety/) a
  [Lenka Forstová](https://www.ms.mff.cuni.cz/~forstova/pgmZ/Zapoctaky.html).

  Rudolf Kryl má na webu [návod na psaní dokumentace k zápočťáku](https://ksvi.mff.cuni.cz/~kryl/dokumentace.htm),
  také doporučuji přečíst.

  Byl bych rád, kdybyste program vyvíjeli v repozitáři na GitHubu nebo GitLabu, případně podobné službě.
  Ušetří to práci oběma stranám. Pokud s gitem neumíte, pak máte ideální příležitost se ho naučit, budete ho beztak jednou potřebovat ([Git ve 100 sekundách](https://www.youtube.com/watch?v=hwP7WQkmECE&ab_channel=Fireship),
  ale nám stačí prvních 60 a potom to samé, [ale detailněji](https://www.youtube.com/watch?v=HkdAHXoRtos&ab_channel=Fireship)).




